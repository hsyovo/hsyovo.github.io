<!DOCTYPE html>
<html>
<head>
  <meta charset="utf-8">
  

  
  <title>饮水词 | 黄诗尧的博客</title>
  <meta name="viewport" content="width=device-width, initial-scale=1, maximum-scale=1">
  <meta name="description" content="序言　　非文人不能多情，非才子不能善怨。骚雅之作，怨而能善，惟bai其情之所独多也。容若天资超逸，悠然尘外。所为乐府小令，婉丽清凄，使读者哀乐不知所主，如听中宵梵呗，先凄惋而后喜悦。定其前身，此岂寻常文人所得到者？昔汾水秋燕之篇，三郎击节，谓巨山为才子。红豆相思，岂独生于南国哉！ 因与吴君茵次共为定，遂流传于世云。同学顾贞观识。时康熙戊年又三月，书于吴趋客舍。　　梦江南　　昏鸦尽，小立恨因谁?急雪">
<meta property="og:type" content="article">
<meta property="og:title" content="饮水词">
<meta property="og:url" content="http://example.com/2020/11/26/%E9%A5%AE%E6%B0%B4%E8%AF%8D/index.html">
<meta property="og:site_name" content="黄诗尧的博客">
<meta property="og:description" content="序言　　非文人不能多情，非才子不能善怨。骚雅之作，怨而能善，惟bai其情之所独多也。容若天资超逸，悠然尘外。所为乐府小令，婉丽清凄，使读者哀乐不知所主，如听中宵梵呗，先凄惋而后喜悦。定其前身，此岂寻常文人所得到者？昔汾水秋燕之篇，三郎击节，谓巨山为才子。红豆相思，岂独生于南国哉！ 因与吴君茵次共为定，遂流传于世云。同学顾贞观识。时康熙戊年又三月，书于吴趋客舍。　　梦江南　　昏鸦尽，小立恨因谁?急雪">
<meta property="og:locale" content="zh_CN">
<meta property="article:published_time" content="2020-11-26T02:04:26.000Z">
<meta property="article:modified_time" content="2020-11-26T02:04:26.000Z">
<meta property="article:author" content="黄诗尧">
<meta property="article:tag" content="学习">
<meta name="twitter:card" content="summary">
  
    <link rel="alternate" href="/atom.xml" title="黄诗尧的博客" type="application/atom+xml">
  
  
    <link rel="icon" href="/favicon.png">
  
  
    <link href="//fonts.googleapis.com/css?family=Source+Code+Pro" rel="stylesheet" type="text/css">
  
  
<link rel="stylesheet" href="/css/style.css">

<meta name="generator" content="Hexo 5.2.0"></head>

<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">黄诗尧的博客</a>
      </h1>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"></a>
        
          <a class="main-nav-link" href="/">Home</a>
        
          <a class="main-nav-link" href="/archives">Archives</a>
        
      </nav>
      <nav id="sub-nav">
        
          <a id="nav-rss-link" class="nav-icon" href="/atom.xml" title="RSS Feed"></a>
        
        <a id="nav-search-btn" class="nav-icon" title="搜索"></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" class="search-form-input" placeholder="Search"><button type="submit" class="search-form-submit">&#xF002;</button><input type="hidden" name="sitesearch" value="http://example.com"></form>
      </div>
    </div>
  </div>
</header>
      <div class="outer">
        <section id="main"><article id="post-饮水词" class="article article-type-post" itemscope itemprop="blogPost">
  <div class="article-meta">
    <a href="/2020/11/26/%E9%A5%AE%E6%B0%B4%E8%AF%8D/" class="article-date">
  <time datetime="2020-11-26T02:04:26.000Z" itemprop="datePublished">2020-11-26</time>
</a>
    
  </div>
  <div class="article-inner">
    
    
      <header class="article-header">
        
  
    <h1 class="article-title" itemprop="name">
      饮水词
    </h1>
  

      </header>
    
    <div class="article-entry" itemprop="articleBody">
      
        <p>序言<br>　　非文人不能多情，非才子不能善怨。骚雅之作，怨而能善，惟bai其情之所独多也。容若天资超逸，悠然尘外。所为乐府小令，婉丽清凄，使读者哀乐不知所主，如听中宵梵呗，先凄惋而后喜悦。定其前身，此岂寻常文人所得到者？昔汾水秋燕之篇，三郎击节，谓巨山为才子。红豆相思，岂独生于南国哉！ 因与吴君茵次共为定，遂流传于世云。同学顾贞观识。时康熙戊年又三月，书于吴趋客舍。<br>　　梦江南<br>　　昏鸦尽，小立恨因谁?急雪乍翻香阁絮，轻风吹到胆瓶梅，心字已成灰。<br>　　菩萨蛮<br>　　萧萧几叶风兼雨，离人偏识长更苦。欹枕数秋天，蟾蜍下早弦。<br>　　夜寒惊被薄，泪与灯花落。无处不伤心，轻尘在玉琴。<br>　　又<br>　　催花未歇花奴鼓，酒醒已见残红舞。不忍覆余觞，临风泪数行。<br>　　粉香看又别，空剩当时月。月也异当时，凄清照鬓丝。<br>　　又<br>　　春云吹散湘帘雨，絮黏蝴蝶飞还住。人在玉楼中，楼高四面风。<br>　　柳烟丝一把，暝色笼鸳瓦。休近小阑干，夕阳无限山。<br>　　菩萨蛮<br>　　隔花才歇帘纤雨，一声弹指浑无语。梁燕自双归，长条脉脉垂。<br>　　小屏山色远，妆薄铅华浅。独自立瑶阶，透寒金缕鞋。<br>　　又<br>　　晶帘一片伤心白，云鬟香雾成遥隔。无语问添衣，桐阴月已西。<br>　　西风鸣络纬，不许愁人睡。只是去年秋，如何泪欲流。<br>　　临江仙<br>　　点滴芭蕉心欲碎，声声催忆当初。欲眠还展旧时书。鸳鸯小字，犹记手生疏。<br>　　倦眼乍低缃帙乱，重看一半模糊。幽窗冷雨一灯孤。料应情尽，还道有情无？<br>　　又<br>　　昨夜个人曾有约，严城玉漏三更。一钩新月几疏星。夜阑犹未寝，人静鼠窥灯。<br>　　原是瞿唐风间阻，错教人恨**。小阑干外寂无声。几回肠断处，风动护花铃。<br>　　虞美人<br>　　春情只到梨花薄，片片催零落。夕阳何事近黄昏，不道人间犹有未招魂。<br>　　银笺别梦当时句，密绾同心苣。为伊判作梦中人，长向画图清夜唤真真。<br>　　又<br>　　曲阑深处重相见，匀泪偎人颤。凄凉别后两应同，最是不胜清怨月明中。<br>　　半生已分孤眠过，山枕檀痕涴。忆来何事最销魂，第一折技花样画罗裙。<br>　　又<br>　　银床淅沥青梧老，屧粉秋蛩扫。采香行处蹙连钱，拾得翠翘何恨不能言。<br>　　回廊一寸相思地，落月成孤倚。背灯和月就花阴，已是十年踪迹十年心。<br>　　又（秋夕信步）<br>　　愁痕满地无人省，露湿琅玕影。闲阶小立倍荒凉。还剩旧时月色在潇湘。<br>　　薄情转是多情累，曲曲柔肠碎。红笺向壁字模糊，忆共灯前呵手为伊书。<br>　　鬓云松令<br>　　枕函香，花径漏。依约相逢，絮语黄昏后。时节薄寒人病酒，铲地梨花，彻夜东风瘦。<br>　　掩银屏，垂翠袖。何处吹箫，脉脉情微逗。肠断月明红豆蔻，月似当时，人似当时否？<br>　　青衫湿　悼亡<br>　　近来无限伤心事，谁与话长更？从教分付，绿窗红泪，早雁初莺。<br>　　当时领略，而今断送，总负多情。忽疑君到，漆灯风飐，痴数春星。<br>　　沁园春<br>　　丁巳重阳前三日，梦亡妇淡装素服，执手哽咽，语多不复能记。但临别有云：“衔恨愿为天上月，年年犹得向郎圆。”妇素未工诗，不知何以得此也，觉后感赋<br>　　瞬息浮生，薄命如斯，低徊怎忘。记绣榻闲时，并吹戏雨；雕阑曲处，同倚斜阳。梦好难留，诗残莫续，赢得更深哭一场。遗容在，只灵飙一转，未许端详。<br>　　重寻碧落茫茫。料短发、朝来定有霜。便人间天上，尘缘未断；春花秋叶，触绪还伤。欲结绸缪，翻惊摇落，减尽荀衣昨日香。真无奈，倩声声邻笛，谱出回肠。</p>

      
    </div>
    <footer class="article-footer">
      <a data-url="http://example.com/2020/11/26/%E9%A5%AE%E6%B0%B4%E8%AF%8D/" data-id="ckhy72o700000o0v6641x2kn2" class="article-share-link">Share</a>
      
      
    </footer>
  </div>
  
    
<nav id="article-nav">
  
    <a href="/2020/11/26/%E9%95%BF%E7%9B%B8%E6%80%9D/" id="article-nav-newer" class="article-nav-link-wrap">
      <strong class="article-nav-caption">Newer</strong>
      <div class="article-nav-title">
        
          长相思
        
      </div>
    </a>
  
  
    <a href="/2020/11/26/myfirstblog/" id="article-nav-older" class="article-nav-link-wrap">
      <strong class="article-nav-caption">Older</strong>
      <div class="article-nav-title">木兰花·拟古决绝词柬友</div>
    </a>
  
</nav>

  
</article>

</section>
        
          <aside id="sidebar">
  
    

  
    

  
    
  
    
  <div class="widget-wrap">
    <h3 class="widget-title">归档</h3>
    <div class="widget">
      <ul class="archive-list"><li class="archive-list-item"><a class="archive-list-link" href="/archives/2020/11/">十一月 2020</a></li></ul>
    </div>
  </div>


  
    
  <div class="widget-wrap">
    <h3 class="widget-title">最新文章</h3>
    <div class="widget">
      <ul>
        
          <li>
            <a href="/2020/11/26/%E9%95%BF%E7%9B%B8%E6%80%9D/">长相思</a>
          </li>
        
          <li>
            <a href="/2020/11/26/%E9%A5%AE%E6%B0%B4%E8%AF%8D/">饮水词</a>
          </li>
        
          <li>
            <a href="/2020/11/26/myfirstblog/">木兰花·拟古决绝词柬友</a>
          </li>
        
      </ul>
    </div>
  </div>

  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      &copy; 2020 黄诗尧<br>
      Powered by <a href="http://hexo.io/" target="_blank">Hexo</a>
    </div>
  </div>
</footer>
    </div>
    <nav id="mobile-nav">
  
    <a href="/" class="mobile-nav-link">Home</a>
  
    <a href="/archives" class="mobile-nav-link">Archives</a>
  
</nav>
    

<script src="//ajax.googleapis.com/ajax/libs/jquery/2.0.3/jquery.min.js"></script>


  
<link rel="stylesheet" href="/fancybox/jquery.fancybox.css">

  
<script src="/fancybox/jquery.fancybox.pack.js"></script>




<script src="/js/script.js"></script>




  </div>
</body>
</html>